# -*- mode: mandoku-view; -*-
#+TITLE: 賓退錄
#+DATE: 2015-08-24 23:21:07.258042
#+PROPERTY: ID KR3j0051
#+PROPERTY: BASEEDITION WYG    
#+PROPERTY: JUAN 提要
<pb:KR3j0051_WYG_000-1a>¶
欽定四庫全書　　　　　子部十¶
　賓退録　　　　　　　　雜家類三(雜説之屬/)¶
　　提要¶
　　　　(臣/)等謹案賓退録十卷宋趙與旹撰與旹字¶
　　　　行之　(案寳祐五年陳宗禮作是書序稱其/字曰徳行與墓銘不同或有兩字亦)¶
　　　　(未可知謹/附識于此)以宋史宗室世系考之盖太祖七¶
　　　　世孫也宋史無傳志乘亦不載其名惟趙孟¶
　　　　堅彛齋文編有從伯故麗水丞趙公墓銘曰¶
<pb:KR3j0051_WYG_000-1b>¶
　　　　有宋通直趙君行之之墓在安吉州歸安縣¶
　　　　鄉山之原君以敏悟之資秀出璇源方弱冠¶
　　　　已薦取應舉寜考登寳位補官右選調筦庫¶
　　　　之任于婺于㤗于衢者三又監御前軍器所¶
　　　　司行在草料塲踸踔西階逾三十年未嘗一¶
　　　　日㤀科舉業也故自丁夘迄乙夘以鎖㕔舉¶
　　　　而試者亦三春闈率不偶積階至忠翊今上¶
　　　　皇帝賚賜予換文階舊制宗姓換階視見服¶
<pb:KR3j0051_WYG_000-2a>¶
　　　　官品忠翊則應得京秩新制裁革回視初薦¶
　　　　僅循從事丞處之麗水君平昔㳺際貴逹方¶
　　　　將汲引而君疾不可復起矣年五十七紹定¶
　　　　四年十一月終上章告謝尋通直命下弗之¶
　　　　覿也云云其叙與旹生平最詳惟墓銘之首¶
　　　　稱其子孟珤乞銘于某以丙戌進士同科則¶
　　　　與旹當為理宗寳慶二年進士而乃稱其春¶
　　　　闈不偶殆與孟珤同登進士歟(案孟堅亦非/丙戌進士此)¶
<pb:KR3j0051_WYG_000-2b>¶
　　　　(文下註代作二字/當為所代之人也)是書前後皆有與旹題識¶
　　　　前題不署年月稱平生聞見所及喜為客誦¶
　　　　之賓退或筆于牘故命以賓退録後題稱閼¶
　　　　逄涒灘盖於嘉定十七年甲申也陳崇禮序¶
　　　　稱其從慈湖先生問學盖楊簡之門人然書¶
　　　　中惟論詩多渉迂謬於吟咏之事茫然未解¶
　　　　至於考証經史辨析典故則精核者十之六¶
　　　　七可為夢溪筆談容齋隨筆之續觀其於王¶
<pb:KR3j0051_WYG_000-3a>¶
　　　　建及花蕋夫人宫詞前後再見並自糾初考¶
　　　　之未詳知其刻意叅稽與年俱進前乎是者¶
　　　　有鄭康成之註禮註詩後説不遷就前說後¶
　　　　乎是者有閻若據之尚書古文疏證後說能¶
　　　　証前說得失並存愈見其所學之加宻葢惟¶
　　　　不自是所以能歸於是也視宋人之務自回¶
　　　　䕶違心而争勝負者其識趣相去逺矣乾隆四十¶
　　　　五年六月恭校上¶
<pb:KR3j0051_WYG_000-3b>¶
　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0051_WYG_000-4a>¶
賔退録原序¶
何代無文人何世無佳公子兼之為難以為善稱以好¶
禮樂著固漢宗室之瑞也然求其大篇短章見知四明¶
狂客納交東京才子者至唐然後盛至於行藏出處之¶
際或得或失則盛之中又有可憾者焉惟吾宋徳麟生¶
華屋而身寒士心明氣肅文藝亦稱金枝玉葉中一人¶
而已余生晚不可得而見之矣及得大梁趙君賔退録¶
見其包羅今古抉隱發微有耆儒碩生所未及然後知¶
<pb:KR3j0051_WYG_000-4b>¶
公族未嘗無人特惜不得升堂叩擊以聞所未聞爾既¶
而又見甲午存藁亦君所吟賦主以義理之精微而鑄¶
辭以發之古律清潤閒逺不作時世粧長短句亦不效¶
花間靡麗之習如花似於人曾識面鳥如對客自呼名¶
寒鴈挾風過古木春鳩帶雨集荒園隨物寫形若留情¶
於外者然達人澄此心肯為萬法起眼㸔聲色塵不直¶
一杯水則反求諸内有為之主者矣蓋公之學每以為¶
己先之故發為文詞舎喧而就寂脫葉而就實昔東坡¶
<pb:KR3j0051_WYG_000-5a>¶
先生為徳麟賦秋陽曰公子何自知秋陽哉恐其固於¶
富貴不知田野之勤約也今觀公之詩曰粲粲香秔雪¶
不如新菘况復滿盃盂侯門肉食紛紛是有此清竒風¶
味無使坡僊見之當曰公子眞知秋陽矣余分符章貢¶
君之子孟適來為宰余嘗薦之於朝曰有儒生廉謹之¶
風無公子貴驕之習蓋紀實也一日出示二書又以甲¶
午存藁請為之序繙閲之乆又知宰之所以為宰者有¶
所自傳也因不復辭遂書所見以與之君諱與旹字徳¶
<pb:KR3j0051_WYG_000-5b>¶
行嘗從慈湖先生問學寳祐五年臘月朔千峰陳宗禮¶
書於崆峒小院¶
#+PROPERTY: JUAN 自序
<pb:KR3j0051_WYG_000-6a>¶
賔退録自序¶
余里居待次賔客日相過平生聞見所及喜為客誦之¶
意之所至賔退或筆於牘閲日滋久不覺盈軸欲棄不¶
忍因稍稍傅益析為十卷而題以賔退録云大梁趙與¶
旹¶
